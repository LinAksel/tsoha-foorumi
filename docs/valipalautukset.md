## Kolmas välipalautus 4.10.2020

Lähdin miettimään työtä hieman uudesta kulmasta. Tajusin, että tietokantaprojektin oleellisena osana ovat enemmänkin erilaiset tietokantakutsut, liitostaulut jne. kuin vakava aihe, ja päätinkin lähteä tietokantataulujen ehdoilla. Luotuani muutaman liitostauluidean, päätin tehdä foorumi-ideasta Sipsityksen, eli sipsiaiheisen keskustelualustan. Nyt esimerkiksi aiheen ja viestin välillä on liitostaulu, samoin viestin ja käyttäjän liputustaulun merkeissä. Tietokantarakenne uudistui siis jonkin verran, mutta vaikuttaa nyt mielestäni kurssia varten sopivammalta (tähän tietysti kuulen mielelläni vielä kommentteja!).

Mitä aikatauluun tulee, sisuunnuin uudesta suunnasta nyt, ja sain lyhyessä ajassa tehtyä paljon selkeän idean eteen. Olen selvästi hieman jäljessä oletusaikataulusta, sillä tehtävänä on paljon muutakin kuin viimeistelyä, mutta nyt ohjelman aiheen ja ulkoasun selkeydyttyä olen varma, että saan projektin tehtyä todella hyväksi loppupalautukseen mennessä!

Kaipaisin kommentteja ehkä tästä, eli riittävätkö etusivulla listaamani todo-ominaisuudet nyt olemassaolevien kanssa hyvään arvosanaan? Liputusten, aihevalintojen, lempiviestien ja käyttäjätietojen kanssa luulisi saavan suhteellisen mukavaa lisää tietokantakyselyihin, mutta tarvitaanko jotain vielä?

## Toinen välipalautus 20.9.2020

Ohjelman perusrungon idea on nyt nähtävissä kurssimateriaalien esimerkkien avustamana luodulla pohjalla: aloitussivulla on aihealueita, joita vain kirjautuneet käyttäjät voivat luoda. Näitä klikkaamalla pääsee omalle topic-sivulle, jossa on tarkoituksena näyttää aihealueen viestit (tämä ominaisuus tulossa). Tähän mahdollisesti vielä yksi kerros lisää (aihealue->keskustelu->viesti, kun nyt vain aihealue->viestit). Lisäksi kyselyt voisivat olla hauska lisä viestien sekaan, jotta saadaan enemmän ominaisuuksia ja tietokantatauluja. Alakulmassa näytetään nyt myös kirjautuneen käyttäjän nimi, ja nimeä klikkamalla on mahdollista päästä profiilisivulle (tämäkin vielä tyhjä, mutta ohjaa oikein). Hyödynsin alussa paljon materiaalin ideoita, josta esimerkiksi ajatus kyselyihin tuli. Tarkoituksena on tietenkin lähteä näiden perusideoiden pohjalta rakentamaan täysin oma sovellus, mutta koska sekä HTML ja Python ovat itselleni vielä vieraita, on kivointa aloittaa hitasti muuttamaan ja tutkimaan näitä! Ensimmäisen palautuksen kommentti oli hyvä, koetan miettiä vielä lisää selkeästi erillisiä ominaisuuksia, joissa voisi hyödyntää uusia ja erilaisia tietokantatauluja (tulossa olevat käyttäjäprofiilit, viesti, kyselyt ja mahdollisesti kuvat laajentavat jo hieman?). Hieman harmittaa, että kiireen takia tämä palautus jäi vielä hyvin kauas lopullisesta työstä, mutta uskon ehtiväni kiriä seuraavilla viikoilla!